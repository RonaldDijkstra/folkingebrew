In 2017 hebben wij (Justin van Akkeren, Eelko IJsselstein, Jurgen Oldenburger, Mark Beldman en Ronald Dijkstra) __Folkingebrew__ opgericht.

Folkingebrew is een brouwbedrijf met een simpele maar heldere missie: bier brouwen dat wij zelf graag drinken!
Dit betekent dat wij bieren brouwen met een uitgesproken karakter in smaak, aroma, kleur en mondgevoel. We laten ons daarbij graag inspireren door de beste brouwerijen ter wereld.

## Just a Backyard IPA
Na enkele meer dan geslaagde testbatches hebben we in mei 2018 onze eerste grotere batch van Just a Backyard IPA uitgebracht, een double dry-hopped New England IPA met Citra, Mosaic & Galaxy hop. Dit bier hebben wij gebrouwen bij Rockin' Ludina in Groningen.

## Folkingebrew?
Het eerste deel van onze naam verwijst naar de locatie waar we zijn begonnen met brouwen: in de 'backyard' van bierwinkel __Just in Beer__ aan de Folkingestraat in Groningen. Brew refereert aan de Amerikaanse en Engelse craft beer cultuur waar we onze inspiratie grotendeels vandaan halen.
