In 2017 hebben we __Folkingebrew__ opgericht met een simpele maar heldere missie: bier brouwen dat wij zelf graag drinken! Dit betekent dat wij bieren brouwen met een uitgesproken karakter in smaak, aroma, kleur en mondgevoel. We laten ons daarbij graag inspireren door de beste brouwerijen ter wereld. Vanuit onze missie zijn we altijd op zoek naar optimalisaties in onze receptuur en nieuwe smaken.

## Folkingebrew
Het eerste deel van onze naam (Folkinge) verwijst naar de locatie waar we zijn begonnen met brouwen: in de _'backyard'_ van bierwinkel [Just in Beer](https://www.justinbeer.nl){:target="_blank"} aan de Folkingestraat in Groningen. _Brew_ refereert aan de Amerikaanse en Britse craft beer cultuur, waar we onze inspiratie grotendeels vandaan halen.

## Releases
Na enkele geslaagde testbatches hebben we in mei 2018 onze eerste grotere batch van Just a Backyard IPA uitgebracht, een double dry-hopped New England IPA met Citra, Mosaic & Galaxy hop. Deze werd goed ontvangen en was bijzonder snel uitverkocht.

In juni 2019 komt daar een nieuw bier bij. Wil je weten wat en wanneer? Schrijf je dan in voor onze nieuwsbrief, dan ben je als eerste op de hoogte.
