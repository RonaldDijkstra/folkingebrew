---
title: "Primeur Hop in the Yard NEIPA"
date: 2019-07-01 08:00 CEST
tags: IPA
author: Ronald
featured: true
image: images/blog/social/20190701-primeur-hop-in-the-yard.jpg
featured_image: blog/20190701-primeur-hop-in-the-yard.jpg
header_image: moods/banner-de-koffer-hop-in-the-yard.jpg
---

__Afgelopen zondag 30 juni is ons nieuwste bier Hop in the Yard in premiere gegaan. Het eerste fust Hop in the Yard werd aangeslagen tijdens de BBQ x IPA van Bierlokaal Café De Koffer in Groningen.__

## Wat is Hop in the Yard voor bier?

Hop in the Yard is een double dry-hopped New England style IPA, geïnspireerd door de IPA's die we zo goed kennen van de Amerikaanse oostkust.

### NEIPA

Een New England IPA is een dik, juicy bier. Het wordt het best gedefinieerd door zijn wazige (hazy) uiterlijk. Het bier is meestal wazig omdat het niet wordt gefilterd zoals andere bieren. Deze IPA's worden vaak dubbel gedryhopt - er wordt twee keer hop toegevoegd tijdens de hoofdvergisting - wat bijdraagt aan de nevel en het fruitige aroma. Liefhebbers allerlande zijn gek op deze wazige IPA's, omdat ze mooie bloemige en citrusachtige tonen hebben, een gladde, romige textuur, en ze zijn minder bitter dan andere typen IPA.

### Hop in the Yard

Hop in the Yard is intens (dubbel) gedryhopt met maar liefst 20 gram Citra en Mosaic per liter. Deze grote hoeveelheid hop zorgt voor een ware smaakexplosie. De combinatie van Mosaic en Citra geeft het bier een fruitig hoppig karakter, mooie citrustonen en veel tropisch fruit. Een klein bittertje zorgt voor voldoende tegengas, de gebruikte havervlokken voor een romig mondgevoel.

Kortom, een prachtige IPA!

### Specificaties

__ABV__: 6,9%
__IBU__: 35
__Hop__: Citra & Mosaic
__Gist__: WLP066 London Fog Ale

Gebrouwen bij Rock City Brewing

## Verkrijgbaarheid

Hop in the Yard is zolang de voorraad strekt verkrijgbaar bij:

- Just in Beer (Groningen)
- Bierlokaal Café De Koffer (Groningen)
- Chaplin’s Pub (Groningen)
- Proeflokaal Bax (Groningen)
- Internationaal Biercafé Olivier (Groningen)
- De Toeter (Groningen)
- Block & Barrels (Groningen)
- Borrelcafé Oblomov (Groningen)
- Barracuda (Groningen)
- Gelkinge 9 (Groningen)
- Dog’s Bollocks (Groningen)
- Sterk (Amsterdam)
- Drie Meter Bier (Utrecht)
- Drankenspeciaalzaak Jelle (Leeuwarden)
- Stanislaus Brewkovitsch (Enschede)
- De Gezelligheid (Zwolle)

Ook is Hop in the Yard verkrijgbaar van tap tijdens het Boilermaker Cocktail & Craft Beer Festival. Dit festival vindt plaats op vrijdag 13 en zaterdag 14 juli bij DOT in Groningen.

Tenslotte is de IPA online te bestellen bij [Beerdome.nl](https://www.beerdome.nl).

Wij danken alle klanten en afnemers voor hun vertrouwen in Folkingebrew!
