### Voordelen van afvullen op blik

__1. Zuurstof krijgt geen kans__

Bij elk bottelingsproces is er een kans dat zuurstof vast komt te zitten in de lege ruimte boven het bier. En dat is niet goed, omdat er dan kans bestaat dat het bier begint te oxideren en dat schaadt vooral hoppig bier, toch ons specialisme. Oxidatie vermindert het hoparoma en brengt wat nare bijsmaken (papier, karton, sherry) met zich mee. Bovendien maakte ons mooie gouden pale ale donker.

__2. UV-straling krijgt nog minder kans__

Licht heeft over het algemeen een behoorlijk funest effect op hop. Door lichtvervuiling krijg je skunked bier. Het gebruik van donkere flessen helpt een beetje, maar raad eens wat er nog beter is? Het almachtige blik. Niets komt erdoorheen. En dat is goed voor onze DIPA!

__3. Recyclen__

100% van het aluminium is recyclebaar, in tegenstelling tot glas. Daarbij komt dat we veel minder gewicht nodig hebben voor hetzelfde aantal afgevulde units. 1600 flessen is ongeveer 480 kilo glas. Dezelfde hoeveelheid in blik is nog geen 26 kilogram in materiaal!

__3. Er is geen metaalsmaak__

Metaalsmaak in het bier? Klopt niet. Als een bier uit blik naar metaal smaakt, dan is er ergens anders in het proces iets mis gegaan.

__4. Beter voor de bierliefhebber__

Een blikje laat zich door het gewicht makkelijker vervoeren. Daarbij komt, een blikje koelt veel sneller en beter af. En je kunt mooie muurtjes bouwen van blik (probeer eens flessen te stapelen...).

__5. Blik is (veel) mooier__

Blik geeft ons meer opties om te spelen met de uitstraling van ons bier en de bijbehorende labels, z√©ker de 44 CL blikken.
