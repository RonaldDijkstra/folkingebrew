---
title: "Maak kennis met Backyard DIPA, onze vetste release tot nu toe"
date: 2019-12-11 08:00 CEST
tags: DIPA
author: Ronald
featured: true
image: assets/images/social/201912-backyard.jpg
featured_image: blog/201912-introducing-backyard.png
header_image: moods/banner-backyard.png
---

__Maak kennis met een van de dikste bieren die we tot nu toe hebben gebrouwen. Drie late hopgiften en een dubbele dryhop dragen bij aan een lichte bitterheid en een smaakexplosie van steen- en tropisch fruit. De ruime toevoeging van havervlokken zorgt voor een heerlijke juicy body. Folkingebrew introduceert met trots Backyard DIPA, onze vetste release tot nu toe.__

## Achtergrond

Na de release van Hop in the Yard afgelopen juli hebben we een tijdje nagedacht over een gepast vervolg. We waren en zijn erg tevreden met het resultaat van Hop in the Yard, maar vonden ook dat er bij een volgende release best een tandje bij kon.

Dus zijn we aan de slag gegaan met een recept voor een Double IPA, die in het verlengde zou komen te liggen van Just a Backyard IPA: ongeveer hetzelfde hopprofiel (dus een mix van Citra, Mosaic én de zeldzame Galaxy), kleur (geel-oranje en troebel) en het gebruik van dezelfde giststam (Vermont Ale). Daarbij stond voor ons buiten kijf dat we van alles meer wilden: meer hop, meer body, meer alcohol en bovenal meer bier. Toen ons een buitenkansje geboden werd om aan een grote voorraad Galaxy te komen kwam alles voor ons in een stroomversnelling.

## Brewday

Eind november was het tijd om de opgedane kennis van enkele testbatches om te zetten in een grote batch. Een sfeerimpressie:

![Maisch klaar](/assets/images/blog/201912-brewday-1.jpg)

![Galaxy to the max](/assets/images/blog/201912-brewday-2.jpg)

![Start SG gehaald](/assets/images/blog/201912-brewday-3.jpg)

## Over Backyard DIPA

Backyard DIPA is een compromisloze, hazy New England Style Double India Pale Ale, intens dubbel gedryhopt met drie van onze favoriete hopsoorten: Galaxy, Mosaic en Citra. Het bier is vergist met een van de beste giststammen voor IPA's die wij kennen.

![Backyard DIPA Cans](/assets/images/blog/201912-backyard-cans.png)

Met smaaktonen van ananas, steen- en citrusfruit, aangevuld met een sappig en romig mondgevoel, is dit bier alles wat de echte hopheads willen van een New England-stijl DIPA. Backyard DIPA is, zoals gezegd, de natuurlijke opvolger van onze eerste release Just a Backyard IPA en kan gezien worden als een evolutie naar DIPA van het bier waar voor ons alles mee begon. En na het succes van voorgaande releases hebben we nu dus meer bier gebrouwen dan ooit.

### Yes we can!

Voor het eerst hebben we een bier afgevuld op blik. De voordelen (licht- en luchtdicht) en de uitstraling (blik = awesome) hebben voor ons de doorslag gegeven om dit nu te doen. Afvullen op blik past helemaal in onze filosofie om geen concessies te doen aan wat we zelf zo mooi vinden.

### Specificaties

__ABV__: 8,5%
__IBU__: 35
__Hop__: Citra, Mosaic & Galaxy
__Gist__: Vermont Ale

## Verkrijgbaarheid

Folkingebrew's Backyard DIPA is zolang de voorraad strekt verkrijgbaar bij:

- [Just in Beer](https://www.justinbeer.nl){:target="_blank"}{:rel="noopener noreferrer"} (Groningen)

<!--

## Verkrijgbaarheid

Hop in the Yard is zolang de voorraad strekt verkrijgbaar bij:

- [Just in Beer](https://www.justinbeer.nl){:target="_blank"}{:rel="noopener noreferrer"} (Groningen)
- [Bierlokaal Café De Koffer](https://dekoffer.nl/){:target="_blank"}{:rel="noopener noreferrer"} (Groningen)
- [Chaplin's Pub](https://www.chaplinspub.nl/){:target="_blank"}{:rel="noopener noreferrer"} (Groningen)
- [Baxbier Proeflokaal](https://www.baxbier.com/proeflokaal/){:target="_blank"}{:rel="noopener noreferrer"} (Groningen)
- [Internationaal Biercafé Olivier](https://www.facebook.com/oliviergroningen/){:target="_blank"}{:rel="noopener noreferrer"} (Groningen)
- [Café De Toeter](https://www.cafedetoeter.nl/){:target="_blank"}{:rel="noopener noreferrer"} (Groningen)
- [Block & Barrels](https://blockandbarrels.nl/){:target="_blank"}{:rel="noopener noreferrer"} (Groningen)
- [Borrelcafé Oblomov](https://oblomovgroningen.nl/){:target="_blank"}{:rel="noopener noreferrer"} (Groningen)
- [Barracuda Social Club](https://barracuda-bar.nl/){:target="_blank"}{:rel="noopener noreferrer"} (Groningen)
- [Gelkinge9](https://www.facebook.com/gelkinge9/){:target="_blank"}{:rel="noopener noreferrer"} (Groningen)
- [The Dog's Bollocks](https://www.thedogsbollocks.nl/){:target="_blank"}{:rel="noopener noreferrer"} (Groningen)
- [Sterk](https://www.sterk.amsterdam/){:target="_blank"}{:rel="noopener noreferrer"} (Amsterdam)
- [Drie Meter Bier / Little Beer Shop](https://www.littlebeershop.nl/){:target="_blank"}{:rel="noopener noreferrer"} (Utrecht)
- [Drankenspeciaak Jelle](https://www.drankenspeciaalzaakjelle.nl/){:target="_blank"}{:rel="noopener noreferrer"} (Leeuwarden)
- [Brewpub Stanislaus Brewskovitsch](https://www.stanislausbrewskovitch.nl/brewpub/){:target="_blank"}{:rel="noopener noreferrer"} (Enschede)
- [Speciaalbierencafé De Gezelligheid](https://www.cafedegezelligheid.nl/){:target="_blank"}{:rel="noopener noreferrer"} (Zwolle)
- [Rock City Brewpub](https://rockcitybrewpub.nl/){:target="_blank"}{:rel="noopener noreferrer"} (Amersfoort)

Ook is Hop in the Yard verkrijgbaar van tap tijdens [het Boilermaker Cocktail & Craft Beer Festival](https://www.facebook.com/Cocktail-Craft-Beer-Festival-265381274009234/){:target="_blank"}{:rel="noopener noreferrer"}. Dit festival vindt plaats op vrijdag 12 en zaterdag 13 juli bij DOT in Groningen.

Tenslotte is de IPA [online te bestellen bij Beerdome.nl](https://www.beerdome.nl){:target="_blank"}{:rel="noopener noreferrer"}.

Wij danken alle klanten en afnemers voor hun vertrouwen in Folkingebrew! Tot snel! -->
