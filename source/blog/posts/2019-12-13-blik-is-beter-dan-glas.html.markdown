---
title: "Bier in blik? Yes we can!"
date: 2019-12-13 08:00 CEST
tags: can
author: Ronald
featured: true
image: assets/images/social/20190701-primeur-hop-in-the-yard.jpg
featured_image: blog/20190701-primeur-hop-in-the-yard.jpg
header_image: moods/banner-de-koffer-hop-in-the-yard.jpg
---

__Voor ons nieuwe bier hebben wij gekozen voor het afvullen op 44 CL blikken. Dit past helemaal in onze filosofie om vooral dat te doen, wat we zelf zo mooi vinden. Wij vinden blik op vele manieren beter dan glas. In dit blog zetten we uiteen waarom we dat vinden.__

## 1. In blik krijgt zuurstof geen kans

Bij elk bottelingsproces is er een mogelijkheid dat zuurstof vast komt te zitten in de lege ruimte boven het bier. En dat is niet goed, omdat er dan kans bestaat dat het bier begint te oxideren en dat schaadt vooral hoppig bier. Oxidatie vermindert het hoparoma en brengt wat nare bijsmaken (vooral papier, karton en sherry-achtige smaken) met zich mee. Bovendien maakt het onze mooie oranjegele pale ale donker van kleur. Onze hoofdbrouwer wil dit nogal eens benoemen als het effect van 'de bruine banaan'.

Het proces van zuurstof dat vast komt te zitten boven het bier, zou voorkomen kunnen worden door rechtstreeks op het schuim te doppen, maar dat is lang niet op elke bottelinstallatie een mogelijkheid. Voor het cannen van bier zijn echter installaties bedacht, die op alle mogelijke manieren voorkomen dat er zuurstof bij het bier komt en achterblijft in het blik. Hiermee wordt dus een groot deel van het oxidatieprobleem opgelost.

## 2. UV-straling krijgt nog minder kans

Licht heeft over het algemeen een behoorlijk funest effect op hop. Door lichtvervuiling krijg je het zogenaamde _skunked_ effect in je bier. Door het reageren van licht met het hop krijg je nare zwavelverbindingen. Het gebruik van donkere flessen helpt een beetje, maar raadt eens wat er nog beter is? Het almachtige blik. Niets komt erdoorheen, blik verslaat eenvoudig elke fles. En dat is goed voor versheid van ons nieuwe bier.

## 3. Recyclen

Bijna 100% van het aluminium is recyclebaar, in tegenstelling tot glas. Daarbij komt dat we veel minder gewicht nodig hebben voor hetzelfde aantal afgevulde units. 1600 flessen is ongeveer 480 kilo glas. Dezelfde hoeveelheid in blik is nog geen 26 kilogram in materiaal!

## 4. Er is geen metaalsmaak

Metaalsmaak in het bier? Klopt niet. Als een bier uit blik naar metaal smaakt, dan is er ergens anders in het proces iets misgegaan. Het idee dat bier uit blik naar metaal smaakt, is vooral iets uit een grijs verleden. Tegenwoordig worden blikken zo gecoat, dat er geen enkele metaalsmaak afgegeven wordt.

## 4. Beter voor de beer geeks

Een blikje laat zich door het gewicht makkelijker vervoeren. Daarbij komt, een blikje koelt veel sneller en beter af. En je kunt mooie muurtjes bouwen van blik (probeer eens flessen te stapelen...).

## 5. Blik is (veel) mooier

Blik geeft ons meer opties om te spelen met de uitstraling van ons bier en de bijbehorende labels, z√©ker de 44 CL blikken.

## Conclusie

Kortom, wij hebben de keuze gemaakt voor blik, omdat wij vooral graag willen dat ons bier zo lang mogelijk zo goed mogelijk blijft. En dat het er mooier uitziet spreekt ons uiteraard ook aan!

