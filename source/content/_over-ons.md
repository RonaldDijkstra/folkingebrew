Folkingebrew is opgericht door vijf fanatieke beer geeks uit Groningen. Onze missie is bieren brouwen die wij zelf graag drinken, zonder concessies. Dit betekent dat wij bieren brouwen met een zeer uitgesproken karakter, in smaak, aroma, enzovoorts. Vanwege onze passie voor goed bier zijn we altijd op zoek naar verbeteringen en vernieuwingen.

## Folkingebrew

Het eerste deel van onze naam (Folkinge) verwijst naar de locatie waar we zijn begonnen met brouwen: in de _'backyard'_ van een bierzaak aan de Folkingestraat in Groningen. _Brew_ refereert aan de Amerikaanse craft beer culture, waar we onze inspiratie grotendeels vandaan halen.

## Onze bieren

Naast onze kleine testbatches brengen we geregeld een bier uit op grotere schaal, door gebruik te maken van de beschikbare ruimte bij grotere brouwerijen. Hierin zijn we een _atypische_ huurbrouwerij, want we leveren niet alleen een recept aan, maar brouwen ons bier helemaal zelf.

In mei 2018 hebben we onze eerste grotere batch van Just a Backyard IPA uitgebracht, een double dry-hopped New England IPA met Citra, Mosaic & Galaxy hop. Deze werd goed ontvangen en was snel uitverkocht.

In juni 2019 is daar Hop in the Yard bijgekomen. Hop in the Yard is een double dry-hopped New England style IPA. Hop in the Yard is intens (dubbel) gedryhopt met maar liefst 20 gram Citra en Mosaic per liter. Ook dit bier is zeer goed ontvangen en inmiddels uitverkocht.

Eind december is daar onze vetste release tot nu toe bijgekomen. [Maak nu kennis met Backyard](/blog/maak-kennis-met-backyard-dipa), een extreem gehopte Double New England-style IPA met 8,5% alcohol.

[Onze Bieren â†’](/bieren/)

Stay thirsty!
