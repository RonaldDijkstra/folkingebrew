Folkingebrew is opgericht om bieren te brouwen die wij zelf graag drinken. Daarom maken wij bieren met een uitgesproken karakter. Bijvoorbeeld in smaak, aroma en kleur.

Vanwege onze passie voor goed bier proberen we bij ieder bier een beetje beter te worden en onze grenzen te verleggen.

Folkinge, het eerste deel van onze naam, verwijst naar de locatie waar we zijn begonnen met brouwen: in de _'backyard'_ van een bierzaak aan de Folkingestraat in Groningen. _Brew_ refereert aan de Amerikaanse craft beer culture, waar we onze inspiratie grotendeels vandaan halen.

![Backyard Cans](/assets/images/backyard-cans.jpg)
